Brygganns bryggeri
Startade med drömmen att få lov att banka, skruva, svetsa och meka. Två vänner som ville ha ett inte äckligt, men billigt öl som kunde fukta våra torra strupar. Själva ölet var kanske inte så viktigt den största drivkraften var nog ändå att ha något att göra, tillsammans. Vi ville ha ett

Skapande av öl


Blogg

Jag ser fyrar blinka här från min balkong. Det är inte helt sant för jag har ingen balkong och jag ser inga fyrar. Men jag bor på paternostergatan (sic) och det måste ju ändå betyda något. För det är Pater Noster som ständigt finns i våra drömmar, det är Bryggans totem, vårt spirit animal, vår fader.
Drömmen om att segla rätt in i solen som på nedgång gör kursen till en gata av hamrat och veta att om Jonathan bara håller rodret stilla kan vi klara Skagen, Norge sen Orkney och segla rätt ut på okänt vatten.

Lite som drömmen om Pater Noster är Bryggans för oss. Till och med namnet är en dröm, att namnet ska betyda att vi kommer till sans, tar ett slag runt Hamneskär och återvänder till Klädesholmen och vårt Bryggeri som står där i en liten bod på bryggan. Där drar vi på oss blåställ på vilka Jonathan med någon giftig kemikalie har frätt in vår logga. På väggarna i boden hänger slevar och sladdar ringlar över golvet. Vi bär ut vår stora fina rostfria gryta och skrubbar den med de sista solstrålarna. Idag är inte en bryggdag egentligen men vi hann inte diska färdigt innan seglatsen och på ett seriöst bryggeri måste man göra rätt för sig.

Ett färdigt öl står på mittenhyllan, den vita plasthinken ger 22 liter öl en ganska obehaglig färg och i botten ligger ett rejält lager bottensats. Den lämnar vi när vi slangar över ölet till ett av våra fat. Fatet som vi har fyllt jag vet inte hur många gånger nu ska vi ta med oss bort till Olsnäs ikväll. Men först kolsyrar vi det. Långsamt och öm kan man karbonera men vi hinner inte det så vi trycker in ett övertryck och rullar fatet fram och tillbaka ute på bryggan för att pressa in koldioxiden i ölet.
Jag lyfter upp det nu ganska tunga fatet. Jonathan rycker med sig slang och en kran och låser sjöboden men den stora och rostiga nyckeln och sen går vi bort längs bryggan.

Pater Noster, blåstället, fatet som rullar på bryggan. Allt detta är blott en dröm. Men drömmen lever och snart kommer den vara sann. 


